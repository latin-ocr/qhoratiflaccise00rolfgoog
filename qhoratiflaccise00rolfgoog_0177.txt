xvnu] LIBER Ι.

Sit mihi prima fides et, vere quod placet, ut non
Acriter elatrem, pretium aetas altera sordet!
Ambigitur quid enim? Castor sciat an Docilis plus;
Brundisium Minuci melius via ducat an Appi.
Quem damnosa Venus, quem praeceps alca nudat,
· Gloria quem supra vires et vestit et unguit,
Quem tenet argenti sitis importuna famesque,
Quem paupertatis pudor et fuga, dives amicus,
Saepe decern uitiis instructior, odit et horret,
Aut, si non odit, regit ac veluti pia mater
Plus quam se sapere et virtutibus esse priorem
Vult et ait prope vera: ‘Meae — contendere noli—
Stultitiam patiuntur opes3 tibi parvola res est.
Arta decet sanum comitem toga; desine mecum
Cartare! Eutrapelus cuicumque nocere volebat
Vestimenta dabat pretiosa: ‘Beatus enirn iam
Cum pulchris tunicis sumet nova consilia et spes,
Dormiat in lucem, scorto postponet honestum
Officium, nummos alienos pascet, ad imum
’ Thraex erit aut holitoris aget mercede caballum!
Arcanum neque tu scrutaberis illius umquam,
Commissumque teges et vino tortus et ira
Neo tua laudabis studia aut aliena reprendes,
N ec, curn venari volet ille, poemata pangas.
Gratia sic fratrum geminorum, Amphionis atque
Zethi, dissiluit, donec suspecta severo
Conticuit lyra. Fraternis cessisse putatur
. Moribus Amphion: tu cede potentis amici
, Lenibus imperiis, quotiensque educet in agros
Aetolis onerata plagis iumenta canesque,
Surge et inhumanae senium depone Camenae,
Cenes ut pariter pulmenta laboribus empta3
Romanis sollemne viris opus, utile famae
Vitaeque et membris, praesertim curn valeas et ω

 

