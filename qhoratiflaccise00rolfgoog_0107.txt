m] maan 11.

Ut noceant homini, credas, memor illius escae,
Quae simplex olim tibi sederit; at simul assis
Miscueris elixa, simul conchylia turdis,
Dulcia se in bilem vertent stomachoque tumultum lo
Lenta feret pituita Vides, ut pallidus omnis
Cena desurgat dubia?
Quin corpus onustum
Hesternis vitiis animum quoque praegravat una,
Atque adfigit humo divinae particulam aurae.
Alter, ubi dicto citius curata sopori
Membra dedit, vegetus praescripta ad munia surgit.
Hic tamen ad melius poterit transcurrere quondam
Sive diem festum rediens advexerit annus,
Seu recreare volet tenuatum corpus, ubique ,
Accedent anni, et tractari mollius aetas
Inbecilla volet; tibi quidnam accedet ad istam,
Quam puer et validus praesumis mollitiem, seu
Dura valetudo inciderit seu tarda senectus?
Rancidum aprum antiqui laudabant, non quia nasus
Illis nullus erat, sed, credo, hac mente, quod hospes
Tardius adveniens vitiatum commodius quam
Integrum edax dominus consumeret. Hos utinam inter Α
Heroas natum tellus me prima tulisset!
Das aliquid famae, quae carmine gratior aurem
Occupat humanam? Grandes rhombi patinaeque eo
Grande ferunt unacum damno dedecus. Adde
lratrum patruum, vicinos, te tibi iniquum Α
Et frustra mortis cupidum, cum derit egenti
As, laquei pretium. ‘Iure' inquit ‘Transius istis
Iurgatur verbis; ego vectigalia magna 100
Divitiasque habeo tribus 'amplas regibus?
Ergo
Quod superat non est melius quo insumere possis?
Cur eget indignus quisquam te divite? Quare

 

