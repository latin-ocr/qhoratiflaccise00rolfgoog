vm] mnan 1. 33

Quantum carminibus quae versant atque venenis
Humanos animos. Has nullo perdere possum ao
Nec prohibere modo, simul ac vaga luna decorum
Protulit os, quin ossa legant herbasque nocentis.

Vidi egomet nigra succinctam vadere palla
Canidiam pedibus nudis passoque capillo,
Cum Sagana maiore ululantem3 pallor utrasque
Fecerat horrendas adspectu. Scalpera terram
Unguibus et pullam divellere mordicus agnam
Coeperunt ; cruor in fossam confusus, ut inde
Manis elicerent, animas responsa daturas.
Lanea et effigies erat, altera cerea3 maior
Lanea, quae poenis compesceret inferiorem
Cerea suppliciter stabat, servilibus ut quae
lam peritura modis. Hecaten vocat altera, saevam
Altera Tisiphonen; serpentis atque videres
Infernas errare canes, lunamque rubentem,
Ne foret his testis, post magna latere sepulcra.

Singula quid memorem, qno pacto alterna loquentes
Umbrae cum Sagana resonarint triste et acutum,
thue lupi barbam variae cum dente colubrae
Abdiderint furtim terris, et imagine cerea
Largior arserit ignia, et utnon testis inultus
Horruerim voces Furiarum et facta duarum.
s s s a s s

At illae currere in urbem3

Canidiae dentes, altum Saganae caliendrum
Excidera atque herbas atque incantata lacertis
Vincula cum magno risuque iocoque videres.

 

