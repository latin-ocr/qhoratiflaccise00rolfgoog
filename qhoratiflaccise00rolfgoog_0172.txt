- -Α----

114 urrsrunnnuu [xvi

‘N on hominem occidi! ‘ Non pasces in cruce corvos'

‘Sum bonus et frugi! Renuit negitatque Sabellus.

Cautus enim metuit foveam lupus accipiterque ω

Suspectos laqueos et opertum miluus hamum.

Oderunt peccare boni virtutis amore.

Tu nihil admittes in te formidine poenae.

Sit spes fallendi, miscebis sacra profanis.

N am de mille fabae modiis cum surripis unum,

Damnum est, non facinus, mihi pacto lenius isto

Vir bonus, omne forum quem spectat et omne tribunal,

Quandocumque deos vel porco vel bove placat,

‘Iane pater t’ clare, clare cum dixit ‘Apollo 1’

Labra movet metuens audiri: ‘Pulchra Laverna, .

Da mihi fallere, da iusto sanctoque videri,

Noctem peccatis et fraudibus obice nubem!

Qui melior serv0, qui liberior sit avarus,

In triviis fixum cum se demittit ob assem,

Non video: nam qui cupiet, metuet quoque; porro

Qui metuens vivet, liber mihi non erit umquam.

Perdidit arma, locum virtutis deseruit, qui

Semper in augenda festinat et obruitur re.

Vendere cum possis captivum, occidere noli.

Serviat utiliter; sine pascat durus aretque,

Naviget ao mediis hiemet mercator in undis,

Annonae prosit, portet frumenta penusque.

, Vir bonus et sapiens audebit dicere: ‘Pentheu‚

Rector Thebarum, quid me perferre patique

Indignum coges?' ‘Adimam bona’ ‘Nempe pecus,
rem,

Lectos, argentum. Tollas licet! ‘In manicis et

Compedibus saevo te sub custode tenebo!

‘ Ipse deus, simulatque volam, me solvet! Opinor,

Hoc sentit ‘Moriar' Mors ultime linea rerum est

 

