ι] mann 1.

Quid vetat? ut pueris olim dant crustula blandi
Doctores, elementa velint ut discere prima3

Sed tamen' amoto quaeramus seria ludo -,-

Ille gravem duro terram qui vertit aratr0,
Perfidus hic caupo, miles, nautaeque per omne
Audaces mare qui currunt, hac mente laborem

Sese ferre, senes ut in otia tuta recedant,
Aiunt, cum sibi sint congesta cibaria3 sicut
Parvola-nam exemplo est-magni formica laboris
Ore trahit quodcumque potest atque addit acervo,
Quem struit, haud ignara ac n'on incauta futuri.
Quae, simul inversum contristat Aquarius annum,
N on usquam prorepit et illis utitur ante
Quaesitis sapiens, oum te neque fervidus aestus
Demoveat lucra-neque hiems, ignis, mare, ferrum,
Nil obstet tibi, dum ne sit te ditior alter.

Quid iuvat immensum tc argenti pondus et auri
Furtim defossa timidum deponere terra?
‘Quodsi comminuas, vilem redigatur ad assem!
At ni id fit, quid habet pulchri constructus acervus?
Milia frumenti tua triverit area centum,
Non tuus hoc capiet venter plus ao meus, ut si
Reticulum panis venalis inter onusto ’
Forte vehas umero, nihilo plus accipias quam
Qui nil portarit. Vel dic, quid referat intra ·
Naturae finis viventi iugera centum an
Mille aret?

‘At suave est ex magno tollere acervo)

Dum ex parvo nobis tantundem haurire relinquas,
Cur tua plus laudes cumeris granaria nostris?
Ut tibisi sit opus liquidi non amplius urna
Vel cyatho, et dicas ‘magno de flumine mallem,
Quam ex hoc fonticulo tantundem sumere! Eo fit,
Plenior ut si quos delectet copia iusto, ⁵

 

