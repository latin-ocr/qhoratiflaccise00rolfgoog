vu] amns n

Dum redit atque Foro nimium distare Carinas
Iam grandis natu queritur, conspexit, ut aiunt,
Adrasum quendam vacua tonsoris in umbra
Cultello proprios purgantem leniter unguis.
‘ Demetri,’ -puer hic non laeve iussa Philippi
Accipiebat-‘ abi, quaere et refer, unde domo, quis,
Cuius fortunae, quo sit patre quove patrono)
It, redit et narrat, Volteium nomine Menam,
Praeconem, tenui censu, sine crimine, notum
Et properare loco et cessare et quaerere et uti,
Gaudentem parvisque sodalibus et lare certo
Et ludis et post decisa negotia Campo.

‘Scitari libet ex ipso quodcumque refers; dic, eo
Ad cenam veniat! Non sane credere Mena,
Mirari secum tacitus. Quid multa? ‘Benigne'
Respondet. ‘Neget ille mihi ?' ‘Negat improbus et te
Neglegit aut horret' Volteium mane Philippus
Vilia vendentem tunicato scruta popello ut
Occupat et salvere iubet prior3 ille Philippo
Excusare laborem et mercennaria vincla,
Quod non mane domum venisset, denique quod non
Providisset eum. ‘Sic ignovisse putato
Me tibi, si cenas hodie mecum) ‘Ut libet’ ‘Ergo ro
Post nonam venies3 nunc i, rem strenuus auge!
Ut ventum ad cenam est, dicenda tacenda locutus
Tandem dormitum dimittitur. Hic ubi saepe
Occultum visus decurrerepiscis ad hamum,

· Mane cliens et iam certus conviva, iubetur

Rura suburbana indictis comes ire Latinis.

Impositus mannis arvum caelumque Sabinum
Non cessat laudare. Videt ridetque Philippus,
Et sibi dum requiem, dum risus undique quaerit,
Dum septem donat sestertia, mutua septem

Promittit, persuadet uti mercetur agellum

 

