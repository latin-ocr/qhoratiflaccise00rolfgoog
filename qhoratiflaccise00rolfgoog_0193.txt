r] arnna n

Ut vineta egomet caedam mea-cum tibi librum
Sollicito damus aut fess05 cum laedimur, unum
Si quis amicorum est ausus reprehendere versum;
Cum loca iam recitata revolvimus inrevocati3
Cum lamentamur, non apparere labores

Nostros et tenui deducta poemata filo;

Cum speramus eo rem venturam, ut simul atquc

Carmina rescieris nos fingere, commodus ultro
Arcessas et egere vetes et scribere cogas.

Sed tamen est operae pretium cognoscere, qualis
Aedituos habeat belli spectata domique
Virtus, indigno non committenda poetae.
Gratus Alexandro regi Magno fuit ille
Choerilus, incultis qui versibus et male natis

Rettulit acceptos, regale nomisma, Philippos.
Sed veluti tractata notam labemque remittunt
Atramenta, fere scriptores carmine foedo
Splendida facta linunt. Idem rex ille, poema
Qui tam ridiculum tam care prodigus emit,
Edicto vetuit, nequisse praeter Apellen
Pingeret‚ aut alius Lysippo duceret aera
Fortis Alexandri voltum simulantia Quod si
Iudicium subtile videndis artibus illud

Ad libros et ad haec Musarum dona vocares,
Boeotum in crasso iurares aere natum.

At neque dedecorant tua de se iudicia atque
Munera quae multa dantis cum laude tulerunt
Dilecti tibi Wergilius Variusque poetae, ω’ ’
Nec magis expressi voltus per aenea signa,
Quam per vatis opus mores animique virorum
Clarorum adparent.

Nec sermones ego mallem
Repertis per humum quam res componere gestas
Terrarumque situs et flumina dicere et arces

 

