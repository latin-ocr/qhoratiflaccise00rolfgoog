xm] meaa 1.

Dicet eques3 sed equi frenato est auris in ore—
Maior utrum populum frumenti eopia pascat,
collectosne bibant imbres puteosne perennis ,
Iugis aquae-nam vina nihil moror illius orae.
Rure meo possum quidvis perferre patique;
Ad mare curn veni, generosum et lene requiro,
Quod curas abigat, quod curn spe divite manet
In venas animumque meum, quod verba ministret,
Quod me Lucanae iuvenem commendet amicae—
Tractus uter pluris lepores, uter educet apros;
Utra magis piscis et echinos aequora celent,
Pinguis ut inde domum possim Phaeaxque reverti,
Scribere tenebis, tibi nos accredere par est.
Maenius, ut rebus maternis atque paternis
Fortiter absumptis urbanus coepit haberi
Scurra, vagus, non qui certum praesepe teneret,

, Impransus non qui civem dinosceret hoste,
Quaelibet in quemvis opprobria fingere saevus,
Pernicies et tempestas barathrumque macelli,
Quicquid quaesierat, ventri donabat avaro.

Hic ubi nequitiae fautoribus et timidis nil

Aut paullum abstulerat, patinas cenabat omasi

Vilis et agninae, tribus ursis quod satis esaet;

Scilicet ut ventres lamna candente nepotum

Diceret urendos correctus Bestius. Idem,

Quicquid erat nanctus praedae maioris, ubi omne

Verterat in fumum et cinerem, ‘N ou hercule miror,'

Aiebat, ‘si qui comedunt bona, cum sit obeso

Nil melius turdo, nil volva pulchrius ampla!
Nimirum hic ego sum3 nam tuta et parvola laudo,

Cum res deficiunt, satis inter vilia fortis:

Verum ubi quid melius contingit et unctius, idem
Vos sapere et solos aio bene vivere, quorum
Conspicitur nitidis fundata pecunia villis„

 

