r] ’ ameni

Est quadam prodire tenus, si non datur ultra

Fervet avaritia miseroque cupidine pectus;

Sunt verba et voces quibus hunc lenire dolorem

Possis et magnam morbi deponere partem.

Laudis amore tumes 3 sunt certa piacula quae te

Ter pure lecto poterunt recreare libello.

Invidus, iracundus, iners, vinosus, amator,

Nemo adeo ferus est, utnon mitescere possit,

Si modo culturae patientem commodet aurem.
Virtus est vitium fugere et sapientia prima

Stultitia caruisse. Vides, quae maxima credis

Esse mala, exiguum censum turpemque repulsam,

Quanto devites animi capitisque labore ;

Impiger extremos curris mercator ad Indos,

Per mare pauperiem fugiens, per saxa, per ignis3

Ne cures ea, quae stulte miraris et optas,

Discere et audire et meliori credere non vis?

Quis circum pagos et circum compita pugnax

Magna coronari contemnat Olympia, cui spes,

Cui sit condicio dulcis sine pulvere palmae?
Vilius argentum est auro, virtutibus aurum.

Ὀ cives, cives, quaerenda pecnnia primum est3

Virtus post nummos ;' haec Ianus summus ab imo

Producet, haec recinunt iuvenes dictata senesque,

Laevo suspensi loculos tabulamque lacerto.

llst animus tibi, sunt mores, est lingua fidesque,

Sed quadringentis sex septem milia desunt;

Plebs eris. At pueri ludentes ‘Rex eris,' aiunt,

‘si recte facies! Hic murus aeneus esto:

Nil conscire sibi, nulla pallescere culpa

Roscia, dic sodes, melior lex an puerorum est

Nouia, quae regnum recte facientibus offert,

Ι Et maribus 'Curiis et decantata Camillis?
lsne tibi melius suadet, qui reru facias, rem,

 

