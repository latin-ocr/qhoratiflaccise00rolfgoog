vnn] LIBER n

Quod Methymnaeam vitio mutaverit uvam
Erucas viridis, inulas ego primus amaras
Monstravi incoquere 3 inlutos Curtillus echinos,
Ut melius muria, quod testa marina remittat!
Interea suspensa gravis aulaea ruinas

’ In patinam fecere, trahentia pulveris atri
Quantum non Aquilo Campanis excitat agris.
Nos maius veriti, postquam nihil esse pericli
Sensimus, erigimur. Rufus posito capite, ut si
Filius immaturus obisset, flere. Quis esset
Finis, ni sapiens sio Nomentanus amicum
Tolleret: ‘Heu, Fortuna, quis est crudelior in nos
Te deus? Ut semper gaudes inludere rebus
Humanisl’ Varius mappa compescere risum '
Vix poterat. Balatro suspendens omnia naso,
‘ Haec est condicio vivendi} aiebat, ‘eoque
Responsura tuo numquam est par fama labori.
Tene, ut ego accipiar laute, torquerier ornni
sollicitudine districtum, ne panis adustae,
Ne male conditum ius adponatur, ut omnes

- Praecincti recte pueri comptique ministrent?
Adde hos praeterea casus, aulaea ruant si,
Ut modo; si patinam pede lapsus frangat agaso.
Sed convivatoris, uti ducis, ingenium res
Adversae nudare solent, celare secundae)
Nasidienus ad haec: ‘Tibi di, quaecumque preceris,
Commoda dent! ita vir bonus es convivaque comis’ ;
Et soleas poscit. Tum in lecto quoque videres
stridere secreta divisos aure susurros.

H. Nullos his mallem ludos spectasse, sed illa
Redde, age, quae deinceps risisti. F. Vibidius dum
Quaerit de pueris num sit quoque fracta lagoena,
Quod sibi poscenti non dantur pocula, dumque
Ridetur fictis rerum Balatrone secundo,

 

